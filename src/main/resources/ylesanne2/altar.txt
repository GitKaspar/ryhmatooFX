Altari asukoht ei ole täpselt teada.
Liigud metsa suunas ja loodad, et märkad midagi uut ja teistsugust.
Esialgu ei ole otsing edukas. Tuttav puudemuster, kõik loomulik.
Natukese aja pärast kuuled aga hääli endast paremal.
Astud lähemale ja kuuled, kuis keegi üht ja sama asja kordab:

Vii meid oma karjade maale. Anna mehele, loomale jõudu.
Löö särama lakk ja juus, et laul oleks alluva suus.
Me jumal on vägev ja julge. Aklupat: tema seljatab õudu.
Mina vaga ja ei taha muud, kui et usk oleks homme kui uus.

Kõlab nagu usutalitus. Pole meie jumal, keda seal kummardatakse: vast õige koht.
Lähed veel lähemale ja jõuad ühe lagendiku piirile.
Keset lagendikku näed uhket puidust altarit, mida hoiavad üleval kolm puidust tahutud alpakapead: Aklupati altar.
Altari ees kummardab ja jätkab oma palvetega üks kõrendlik keskealine mees.
Ta märkab sinu saabumist ja pöörab ümber.

Proovides muutusele reageerida, meenutad, et õpetaja manitses kavalusele.
Proovid jätta mulje, et oled uue usu omaks võtnud.

Mehike jõuab sind enne kõnetada:
Kes tuleb? Igasugustel siin kohta ei ole.

* Ta märkab kolpa su vööl rippuval paunal *

Luvipa lapsed ei ole meie sõbrad.
Mida sa siit tahad?

Õpilane:
Palun väga vabandust! Te mõistate valesti.
Luvipa märke kannan küll veel, aga see on hajameelsusest.
Rasked ajad on pannud mind oma jumaluses kahtlema.
Ma ei usu enam teda ja ta lubadusi.
Olen hiljuti just Aklupati saladustesse pühendatud ja tulin pühamut kaema.
Kuidas muidu oleksin ma altari leidnud?

* Pole kindel, kas mehike uskuma jäi... *
v1.Mehike:
v1.Saan aru. Rasked ajad õpetavad meile kõigile palju.
v1.Mitmed õiged veendumused jõuavad kohale alles siis, kui vanad alt veavad.
v1.Tule lähemale, õde, ja saa õigest usust osa!
v1.
v1.* Lähened. Kuidas aga altar hävitada? Ei ole vist võimalik, kui mehike juures. Peab kuidagi tema järelvalve kõrvaldama. *
v1.Mida ühe veendunud usklikuga teha?
v1.1. Valeta: Aklupati preester kutsus ta tunnustamiseks enda juurde. 
v1.2. Valeta: tuled käsuga altar hävitada.
v2.Mehike: 
v2.Ma sügavalt kahtlen, et Luvipa preestri järglane nii kergelt meelt muudab.
v2.Ei. Siin on mingi pettus mängus.
v2.Mida sa siit tegelikult tahad?
v2.
v2.Mees haistab valet. Kuidas vastad?
v2.1. Jää vale juurde ja proovi meest keelitada.
v2.2. Lõpeta jant ja moonda ta koduloomaks.
