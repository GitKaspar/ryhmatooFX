* Küla šamaan lasi sind enda juurde kutsuda. Tulid tema telki ja ootad nüüd seletust. *

Tule lähemale, tüdruk, ja kuula hoolega.
Pean sulle üht-teist rääkima.

Päike on sel suvel olnud armutu.
On oht, et saak läheb luhta ja sügisel ootab külarahvast nälg.
Meil on vaja abi ülevalt. 
Vihmajumal Luvipa vaja välja kutsuda.

Ma tean, mida tegema peab, aga selleks on vaja nooremaid jalgu.
Minu vanuses ei liigu inimene enam üldse.
Sa pead mind aitama.
Peame ette valmistama kutsumisriituse.
Siis tuleb jumal. Toob vihmad tagasi.

Kui sa sellega hakkama saad, oled end juba küllalt tõestanud: võid minu asemel šamaan olla.
Kui sa sellega hakkama saad, näeme järgmist aastat.

Ma seletan nüüd lähemalt.
Et Jumal välja meelitada peame tema nimel sooritama erinevaid tegusid.
Luvipa tahab tunnustähti: tahab kinnitust, et rahvas austab just teda.

Selleks on meil vaja astuda samme nende salakavalate aklupa-usuliste vastu. Liiga kaua on nad külas oma valesid levitanud.
Olen kuulnud, et tolvanid püstitasid talle metsa mingi altari. Sellest valepühamust oleks vaja lahti saada.

Siis oleks meil veel vaja mõnda asja riituse enda jaoks.
Uhke ohvriloom tuleks kasuks. Äkki suudad keelitada Jürka mõnest oma alpakast loobuma?

Olen ka kuulnud, et vanas tiigis elavad elukad, kes vanast jumalast endast põlvnenud pidid olema.
Nood loomad eritavad tugeva lõhnaga ainet, mis aitab Luvipa tähelepanu tõmmata.

Viimaseks asjaks oleks viiruk. Vanad riitused said kõik suure viirukisuitsu saatel sooritatud, aga viirukimeistrinnat külas enam ei ole.
Viimasega juhtus hirmus õnnetus. Kogu pere surnud. Naine ei elanud seda üle - läks hulluks ja põgenes viirukivaruga metsa.
Kui suudad eide üles leida ja teda viirukist loobuma keelitada, saame õige riituse läbi viia nagu vanasti.

Sul on aega viis päeva, et riituseks ette valmistada. 
Siis on suvipüha.
Tegu on meie ainsa pühaga, mis seob veel rahvast vanajumal Luvipaga. 

Heakene küll. Ma pean nüüd pikali heitma ja puhkama.
Usun sinusse! Mine ja too meile vesi!
"Öö!" ütleb too ägisedes lõpetuseks.

* Šamaan seab end asemele pikali. Sa tõused ja väljud telgist. *
