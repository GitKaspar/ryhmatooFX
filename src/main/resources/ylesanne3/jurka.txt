Karjakasvataja ei ela kaugel.
Sammud lühikese ajaga tema juurde mööda nii inimeste kui alpakade poolt sisse käidud rada.
Mõtled, et kõige tervem loom oleks hea ohvriks saada.

Jõuad Jürka aedikuni ja näed meest ennast: pikk ponks mehehakatis, kes tühjusesse vaadates tarale nõjatub.
Ta märkab sind.

Jürka:
Tervist, neiu! Mis sinusugust usurahvast siia kanti toob?
Viimati te meisse Aklupati jüngreisse väga hästi ei suhtunud.
Või on olud nüüd teised?

Õpilane:
Ah, jaa, jõudu tööle! Usuasju ma seekord ei aja.
Küla tulevik kahjuks kaalul. See on tähtis iga usutunnistusega inimesele.

Jürka:
Aga mis sa siis ikka tahad?

Õpilane:
Me tahame maagiaga vee tagasi tuua, aga selleks on meil erinevaid asju vaja.
Muuseas oleks hea, kui üht su looma kasutada saaksime?

Jürka:
Milleks kasutada?

Õpilane:
No... Ohvriloomaks.

* Jürka vahib tuima ilmega otsa*

Jürka:
Ohvriloomaks?
Miks loom? Sa ei saa aru, tüdruk, kui kallid need loomad mulle.
Tean päris mitut inimest, kes vähem väärt.
Sa neid ei taha ohverdada?

Kuidas vastad?
1. Näita koht kätte.
2. Proovi meest veenda, viidates küla üldisele hüvele.
3. Paku vahetuskaupa.
v1.Õpilane:
v1.Teen sinu arvates nalja!?
v1.Küla saatus on kaalul ja sina naljatad!
v1.
v1.Jürka:
v1.Kui mitte praegu, siis millal?
v1.
v1.Õpilane:
v1.Kas sellist õpetust teie ebausk külvabki?
v1.Vaid Luvipa teenimine saab meid päästa.
v1.Sa pead meid aitama!
v1.
v1.* Kaalud oma tahte saavutamiseks kahte strateegiat *
v1.1. Nõiud mehe looma loovutama.
v1.2. Esita veel suuremaid nõudmisi.
v1.Kumma valid?
v2.Õpilane:
v2.Kallis mees, kes siis inimesi ohverdab?
v2.Inimesi tahame me just päästa. See ongi minu eesmärk.
v2.Kui sa vaid annaksid meile looma, saaksime ehk kogu küla päästetud: sina osutuksid kangelaseks.
v2.
v2.Jürka:
v2.Kangelased on ülehinnatud ja ma pole ikka veel kindel, kas inimene loomast alati parem on.
v2.Viimaselt saab häda korral villa ja liha, aga halvalt inimeselt ei saa sedagi.
v2.Mina ei taha.
v2.
v2.* Paistab, et jäärapäine jõmmu Jürka ei taha vastu tulla. *
v2.Mida sa peale hakkad?
v2.
v2.1. Nõiud mehe looma loovutama.
v2.2. Palud Jürkat.
v3.Õpilane:
v3.Ega ma ei eeldanudki, et sa looma lihtsakäeliselt loovutad.
v3.Saan ma sulle midagi hankida või sind mingil muul viisil aidata?
v3.
v3. * Jürka muutub ootamatult mõtlikuks *
v3.
v3.Jürka:
v3.No... On üks tüdruk.
v3.
v3.Sepa Sanna sealtsamast...
v3.
v3. *Ta osutab umbmääraselt enda tarast teisele poole*
v3.
v3.* Õpilasel meenub, et tegelikult saab ta Sannaga hästi läbi *
v3.
v3.Õpilane:
v3.Aa... Naistemured. No, neile on ka lahendused.
v3.
v3.Millise kasuks otsustad?
v3.1. Mõtled ümber ja keeldud aitamast.
v3.2. Otsustad aidata Jürkal Sannaga kokku saada.
v3.3. Paku ennast Sanna asemel.
